---
layout: description
title: About
permalink: /about/
---

## Ben Kimim?

Ben, hayat felsefesi olarak kendimi sürekli geliştirmeyi ve zorlamayı hedefleyen biriyim. Uzun süre aynı konumda kalmak ve gelişemediğimi hissetmek beni rahatsız ediyor. Bir şeyleri öğrenmekten ve aktif araştırma yapmaktan hoşlanıyorum. Yazılımcı olmayı seçmemin en büyük sebebi, sürekli gelişen teknoloji dünyasını yakından takip ederek kalıcı bir iz bırakmak istemem.Yazılım geliştirme alanında kendimi sürekli olarak geliştirme hedefimle birlikte, yenilikleri yakından takip ederek ve aktif olarak araştırarak kendimi güncel tutmaya çalışıyorum. Amacım, her zaman kalıcı bir iz bırakarak ve insanlara fayda sağlayacak yazılımlar geliştirerek, sektörde etkili bir rol oynamaktır.

## Okul Hayatim?

Okul hayatıma **Ergenekon İlköğretim Okulu'nda** başlamış olup daha sonra **Karacaören Ortaöğretim Okulu'nda** devam ettim. Daha sonra **Aydınlıkevler Anadolu Lisesi'nde** başladığım ve **Ayyıldız Anadolu Lisesi'nde** tamamladığım bir lise hayatı dönemi yaşadım. Lise eğitimimden sonra **Yalova Üniversitesi'nde**, **Bilgisayar Mühendisliği** bölümüne başladım. Halen bu bölümde **3. sınıf** olarak eğitimime devam etmekteyim.

## Yazılım Serüvenim?

Yazılım serüvenim 12 yaşında iken ilk defa Metin2 server oluşturmak ile başladı. Ortaokulda arkadaş grubum ile bir Türk hack grubunun forumunda konuyla ilgili yazı bulmuştuk. Daha sonrasında bu forumda paylaşılan içerikleri incelemeye ve orada içerikler paylaşmaya başladık. Bu süreçte basit web site hackleme ve keylogger gibi şeyler ile sektöre giriş yaptım. O yıllarda artık ilerde ne olacağımı, hangi meslekte ilerleyeceğimi biliyordum. Bu alan benim bütün ilgimi ve odaklılığımı üzerine çekmişti. Daha sonrasında kendi web sitemi kurma, kendi uygulamamı yazma, kendi oyunumu yapma gibi farklı alanlarda ürünler ortaya koymamla sonuçlandı. Bu serüvenim hala da devam etmekte, her geçen gün yeni şeyler öğrenerek ve **farklı alanlarda kendimi geliştirerek** ilerlemekteyim.

## İş Hayatım?

İş hayatına küçük yaşlardan itibaren, yazları gittiğim mobilya sektöründe amcamın yanında çalışarak başladım. İlerleyen süreçte, satış danışmanlığı ve müşteri hizmetleri gibi kısa süreli deneyimlerim de oldu. **Yazılımdan** ilk kazancımı, herhangi bir server veya backend bilgim olmadan İngiltere pazarına sürülen bir uygulama için freelance olarak elde ettim. Bu işe başladığım sıralarda, yazılım alanında herhangi bir deneyimim yoktu ancak öğrenerek ilerledim ve işi başarıyla tamamladım. Daha sonra arkadaş grubumla birlikte kurduğumuz şirketimizde kendi uygulamamızı geliştirmeye başladık ve bu alanda ilerlemeler kaydettik. Şu an aktif olarak çalışma sürecim burada azalmış olsa da, uygulama ve oyun takımının yönetim kısmından sorumlu bir şekilde ilerlemekteyim. Yakın zamanda bir teknoloji firmasında tester olarak görev almaya başladım ve burada farklı alanlar deneyimleyerek **web** teknolojilerinde ilerlemekteyim.

## Gelecek Planim?

Gelecek planlarım arasında, ilgimi çeken **backend** ve **app development** kısımlarında kendimi geliştirerek donanımlı hale getirmek ve sadece yazılımcı olarak değil, yaptığımız şeylerin arkaplanındaki donanım kısımlarıyla ve diğer teknolojik gelişmelerle nasıl entegre çalıştığını öğrenerek ilerlemek bulunmakta. Gelecek hedeflerim arasında sadece alanımla ilgili hedeflerim bulunmuyor; yeni **diller** öğrenerek, yeni **kitaplar** okuyarak ve yeni **filmler** izleyerek kültürel olarak da kendimi geliştirmek bulunmakta.

## Kullandığım Teknolojiler?

Geçmişte birçok farklı alanda ürünler ve denemeler yaptım. Yaklaşık 9-10 yıl önce, web teknolojileri hakkında araştırmalar yaparak kendi forum sitemi **PHP** ile kurmaya başladım ve web geliştirme alanında denemeler yaptım. Ancak daha ileri gitmek için temelden başlamam gerektiğine karar verdim ve **C**, **C#** ve **C++** gibi dilleri kullanarak algoritma testleri, OOP mantığı gibi konuları öğrendim. Daha sonra oyun oynamayı sevdiğim için **UNITY** ile oyun üretimi alanına girdim ancak küçük bir ekip ile çalışmanın zorluğunu ve tam olarak istediğim bir alan olmadığını fark ederek bu alanda ürünler üretmeyi bıraktım. Bu noktadan sonra, mobil tarafına daha fazla ilgi göstererek **FLUTTER** kullanarak uygulama geliştirmeye başladım. Hala FLUTTER kullanarak uygulama geliştirmeye devam ediyorum. Ancak bir süre sonra yazdığım uygulamaların backend ihtiyacı olduğunu fark ettim ve kendimi daha donanımlı bir şekilde uygulama geliştirebilmek için backend ve app development alanına yöneldim. Şu anda da bu alanda öğrenim sürecime devam ediyorum.

## Gönüllük Faaliyetlerim ve Topluluklarım?

- Yalova Universitesi Yapay Zeka Toplulugu
  - 2018-2020 Yonetim Kurulu Uyesi
  - 2020-2021 Topluluk Baskani
- Google Developer Groups Yalova
  - 2020-Current Team Lead - Organizer

## Sosyal Medya Hesaplarim?

- [Github](https://github.com/alyilmaz99/).
- [Linkedin](https://www.linkedin.com/in/ali-yilmaz9977/).
- [Email](mailto:okethis@gmail.com/).
- [Instagram](https://www.instagram.com/alyilmazv.1.1/).
